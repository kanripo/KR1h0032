# -*- mode: mandoku-view; -*-
#+TITLE: 四書辨疑
#+DATE: 2016-04-12 14:01:05.465804
#+PROPERTY: ID KR1h0032
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 15
<pb:KR1h0032_WYG_015-1a>¶
　　欽定四庫全書¶
¶
　　四書辨疑卷十五　　　　元　陳天祥　撰¶
¶
　　中庸¶
¶
　　道之不行也我知之矣知者過之愚者不及也道之不¶
眀也我知之矣賢者過之不肖者不及也○註知者知¶
之過既以道為不足行愚者不及知又不知所以行此¶
道之所以常不行也賢者行之過既以道為不足知不¶
肖者不及行又不求所以知此道之所以常不眀也¶
<pb:KR1h0032_WYG_015-1b>¶
知乃智之事行則賢所能於智愚止可言知於賢不¶
肖止可言行智者過之止可解為知之過愚者不及¶
止可解為不及知賢者過之止可解為行之過不肖¶
者不及止可解為不及行註文為見前一節行與智¶
愚相配為言後一節眀與賢不肖相配為言故以知¶
與行兩相遷就交互言之牽强甚矣夫道在世間必¶
須先眀然後能行必先不眀然後不行下章註云由¶
不眀故不行此言是也眀字本當在前今反在後行¶
<pb:KR1h0032_WYG_015-2a>¶
字本當在後今反在前乃後人傳寫之誤也行明二字¶
當相易讀之解者宜云道不眀者由其智者知之過¶
愚者不及知此道之所以常不眀也道不行者由其¶
賢者行之過不肖者不及行此道之所以常不行也¶
智者知之過如著書傳道而為過髙過深之論者是¶
也賢者行之過如摩頂放踵而為愛無差等之行者¶
是也二者俱為害道然行之過者誤人淺知之過者¶
誤人深孟子曰所惡於智者為其鑿也由此觀之解¶
<pb:KR1h0032_WYG_015-2b>¶
經而務鑿孟子之罪人也¶
¶
　　道其不行矣夫○註由不眀故不行此章承上章而舉¶
其不行之端以起下章之意¶
¶
　　註文為見本經中無話可說故曲就上下兩章而言¶
也予謂經文惟此一句中間又無所言之事似難獨¶
為一章正與大學此謂知之至也之一句相似必有¶
闕文不可强說¶
¶
　　人皆曰予知驅而納諸罟獲陷阱之中而莫之知辟也¶
<pb:KR1h0032_WYG_015-3a>¶
人皆曰予知擇乎中庸而不能期月守也○註罟&KR0224;也¶
擭機檻也陷阱坑坎也皆所以揜取禽獸者也言知禍¶
而不知辟以況能擇而不能守皆不得為知也¶
¶
　　驅字是一章中緊要字而註文略不言及又不細推¶
罟擭陷阱所喻者何事乃云知禍而不知辟以況能¶
擇而不能守盖不知罟擭陷阱所況不在擇守也驅¶
者言其身為物欲所驅也罟擭陷阱以況物欲陷人¶
之禍害也人皆自謂我有智慮及見美色珍貨富貴¶
<pb:KR1h0032_WYG_015-3b>¶
大權有私便可圖之隙則其攘奪之心奮然而起驅¶
其身或為姦為盜為亂臣賊子納之於辱身䘮命亡¶
家覆族之禍害中而不知辟與其雖亦擇乎中庸而¶
不能期月守者皆不得為智也¶
¶
　　衽金革死而不厭○註衽席也金戈兵之屬革甲胄之¶
屬¶
¶
　　註文止是訓字未嘗通解其文訓衽為席乃是席金¶
革死而不厭席字難說衽訓卧席亦訓卧褥卧席卧¶
<pb:KR1h0032_WYG_015-4a>¶
褥皆人寢息所安者也衽金革盖言嗜金革如嗜卧¶
席卧褥之安雖死於其間而不厭此北方之强也¶
¶
　　君子之道費而隠夫婦之愚可以與知焉及其至也雖¶
聖人亦有所不知焉夫婦之不肖可以能行焉及其至¶
也雖聖人亦有所不能焉○註費用之廣隠體之㣲君¶
子之道近自夫婦居室之間逺而至於聖人天地之所¶
不能盡其大無外其小無内可謂費矣¶
¶
　　解費為用之廣大意則是再審如何是用之廣却無¶
<pb:KR1h0032_WYG_015-4b>¶
明說解隠為體之㣲體字盖以道體為言不知指道¶
為何道何者為道體也其言夫婦居室者盖以夫婦¶
作夫妻說也夫婦之愚解為夫妻之愚凡為夫妻者¶
豈皆愚乎夫婦之愚夫婦之不肖二夫婦字與造端¶
乎夫婦之夫婦義本難同若只解為愚夫愚婦乃為¶
通順又觀聖人天地所不能盡之一句且論聖人不¶
能盡若以亦有所不知亦有所不能之經文為解猶¶
有可說然已㡬於莊子註郭象矣再論天地不能盡¶
<pb:KR1h0032_WYG_015-5a>¶
若以天地之大天下莫能載之經文為解則是東南¶
西北至其天地盡頭無天地䖏君子之道猶逺天不¶
能盖盡地不能載盡也以此為用之廣不知天地盡¶
了之外又有何人廣用此道也或問又解隠字曰隠¶
之為言正以其非言語指陳之可及耳此說亦非君¶
子所行之道何嘗有言語不可及者哉隠字本指理¶
之㣲妙難見者而言見則言語可以及矣然此章大¶
要先須指定道是何道乃可說也盖君子之道三綱¶
<pb:KR1h0032_WYG_015-5b>¶
五常是也斯道也古今天下君臣父子夫婦長幼朋¶
友之間無時可離無䖏不有其所用之廣如此所謂¶
費也中間如仁義禮知孝弟忠信之屬人雖日日用¶
之而能得其正理者鮮矣仁或流於姑息敬或堕於¶
阿諛慈或敗子孝或陷父又前人經解中所辨仁恕¶
忠恕忠信之分道理權經和同之别如此之類終無¶
定說者多矣其理㣲妙難見如此所謂隠也註文或¶
問於聖人不知不能䖏亦說不通盖聖人不知以學¶
<pb:KR1h0032_WYG_015-6a>¶
言聖人不能以位言不得其學則不知不得其位則¶
不能且其一身一家常用之事如父子之親夫婦之¶
别長幼之序雖愚夫愚婦亦皆可知亦皆能行及其¶
化為治國平天下之用如禮樂憲章前王制度聖人¶
雖禀上智之姿不得其學則亦有所不知也故孔子¶
問禮於老耼問官於郯子然後能知此可見得其學¶
則無有不可知者也雖已知之不得其位則亦有所¶
不能也故孔子為中都宰一年四方則之攝行相事¶
<pb:KR1h0032_WYG_015-6b>¶
三月魯國大治此可見得其位則無有不能行者也¶
若於君子之道得其學亦不能知得其位亦不能行¶
何足為聖人乎予於此章知此而已自天地之大以¶
下義多難曉其間或有脫誤衍文不敢强解註文或¶
問輯略語錄重重複複㡬五千餘言皆無明白可通¶
之說如天地之大人猶有所憾註文解為覆載生成¶
之偏或問再與註文為註云天能生覆不能形載地¶
能形載不能生覆以此為覆載生成之偏亦皆未是¶
<pb:KR1h0032_WYG_015-7a>¶
天覆地載乃天地之正理不可謂之為偏也況天地¶
之覆載與君子之道亦不相干人亦未嘗有憾於天¶
不載而地不覆也又如鳶飛戾天魚躍于淵諸家詩¶
解各有異同程子曰此一節子思喫𦂳為人䖏活潑¶
潑地或問又引程子之言曰與必有事焉而勿正心勿忘¶
之意同活潑潑地反覆參詳終不見活潑潑地義理¶
安在必有事焉而勿正心勿忘勿助長也予於孟子¶
集註已有辨矣豈可與鳶飛魚躍同說哉或問又曰¶
<pb:KR1h0032_WYG_015-7b>¶
子思於此指而言之惟欲學者黙而識之則為有以¶
洞見道體之妙又曰苟能超然黙會則道體之妙已¶
躍如矣又有一說言楊龜山得鳶飛魚躍之理於意¶
言之表信如此等之說則是中庸之義止可黙識不¶
可以文字語言𤼵明之也嗚呼聖人立言設經為教¶
以傳道後人所得之道一皆出自於經須其師友講¶
說然後能明寧有不容言語指陳止可超然黙㑹者¶
哉使學者襲此成風凡遇難眀之理皆可自謂吾已¶
<pb:KR1h0032_WYG_015-8a>¶
黙識黙㑹於心洞見道體之妙在吾目前已躍如矣¶
問之則曰此非言語指陳可及以此虚誑互相迷惑¶
害道誤人孰甚於此纂䟽又引語錄一說問中庸編¶
集得如何曰便是難說緣前軰諸公說得多了儘有¶
差舛䖏又不欲盡剝難他所以難下手不比大學都¶
未曽有人說此話亦似未公四書中前人註說之多¶
者孰如論語雖有差舛何嘗有礙後人之識見哉中¶
庸一書本多難解大學傳文亦頗相類盖此書與大¶
<pb:KR1h0032_WYG_015-8b>¶
學本皆各為一經歴戰國之亂經秦火之厄雖能僅¶
存世無知者漢儒採集附於禮記中列為二篇與諸¶
篇相混無别非二程先生不可得如今日矣大迹既¶
已如此則其章句中傳寫之差必不能無所不知者¶
止當置而勿解不可歸罪前輩諸公責其說者之多¶
也語錄又曰中庸之書難看中間說鬼說神都無理¶
㑹予謂此數語真是文公本意其實亦有不盡知者¶
況我輩乎說者但無自欺之蔽知之為知之不知為¶
<pb:KR1h0032_WYG_015-9a>¶
不知如是而已可也¶
¶
　　伐柯伐柯其則不逺執柯以伐柯睨而視之猶以為逺¶
故君子以人治人改而止○註睨邪視也言人執柯伐¶
木以為柯者彼柯長短之法在此柯耳然猶有彼此之¶
别故伐者視之猶以為逺也¶
¶
　　註文既訓睨為邪視於通說䖏却單撤去睨字不復¶
有関邪視之意前言長短之法彼此無别後句却言¶
猶有彼此之别經文本謂睨視者誤以其則為逺註¶
<pb:KR1h0032_WYG_015-9b>¶
文於睨視一節却解為其則實逺意皆有差盖睨視¶
持疑不決之貌手中執柯以伐柯彼柯長短只此柯¶
是其定則其則至近甚不難見而乃側視傍觀持疑¶
不決則是所見不眀猶以其則為逺也以自己之心¶
度他人之心無不同者己心所欲之善事人亦欲之¶
己心所惡之惡事人亦惡之忖度他人之心只自己¶
之心是其定則此之謂其則不逺也彼亦人也已亦¶
人也見彼人道有差以己人道治而正之此之謂以¶
<pb:KR1h0032_WYG_015-10a>¶
人治人也彼既能改有耻且格便當善待不須更治¶
此之謂改而止也若已改過自新而猶治之不已人¶
或以此加之於己盖亦己之所惡如此等事已亦不¶
可加之於人此之謂施諸己而不願亦勿施於人也¶
¶
　　忠恕違道不逺施諸己而不願亦勿施於人○註施諸¶
己而不願亦勿施於人忠恕之事也¶
¶
　　註文本意盖指忠恕為一事不欲使有分别也然以¶
實理言之心無私隠之謂忠推己不欲勿施於人之¶
<pb:KR1h0032_WYG_015-10b>¶
謂恕忠自是忠恕自是恕豈可併而為一哉程子言¶
事上之道莫若忠待下之道莫若恕此亦分忠恕為¶
兩事其意本是而或問非之以為不當析之為二無¶
無恕之忠無無忠之恕若準此說為例天下道理中¶
亦無無仁之義無義之禮無禮之智仁義禮智亦當¶
通為一事不可析之為四也此皆知之過者之病學¶
者尤當慎之也或問又引論語中忠恕為說云盡己¶
推己乃忠恕之所以名曽子之言盖指其不可名之¶
<pb:KR1h0032_WYG_015-11a>¶
妙而借其可名之粗以眀之學者黙識於言意之表¶
則亦足以互相𤼵眀而不害其為同也此又以忠恕¶
止當黙㑹於心不可以言語解說也言語可說者為¶
忠恕之粗不可說者為忠恕之妙也徧覽堯舜禹湯¶
文武伊周孔孟之言皆無如此差異之論聖人經世¶
理人之道至精至妙者載在經典備矣何嘗有不可¶
言說止可黙識於言意之表者哉此等話前論中已¶
嘗正之予亦自厭其繁不欲再加詳辨也施諸己而¶
<pb:KR1h0032_WYG_015-11b>¶
不願亦勿施於人此只是恕經文與忠兼言者正與¶
禹稷當平世三過其門而不入之文相似予於孟子¶
中已有其辨可就觀之違道不逺又與孟子言强恕¶
而行求仁莫近焉之意正相類仁包五常而為人道¶
之本恕最近仁故言違道不逺也¶
¶
　　故大徳必得其位必得其祿必得其名必得其夀○註¶
舜年百有十嵗¶
¶
　　註言舜年百有十嵗又解下文大徳者必受命之一¶
<pb:KR1h0032_WYG_015-12a>¶
句云受天命為天子也以此言舜義固不差如孔子¶
之至聖大徳賢於堯舜而乃不得其位不得其祿年¶
又止於七十有三顔子以亞聖之徳居於陋巷簞食¶
瓢飲年纔三十二而終與舜豈可通論哉盖經文專¶
指事之當然而言未嘗與時兼論也夫大徳者必受¶
天命必得位祿名夀四者俱全惟天運開泰至盛之¶
時乃能如此若陽消隂長君子道衰則大徳之人必¶
無全能有此四者之理此皆天人相關自然之道學¶
<pb:KR1h0032_WYG_015-12b>¶
者不可不知也¶
¶
　　事死如事生事亡如事存○註始死謂之死既葬則曰¶
反而亡焉¶
¶
　　始死為死既葬為亡諸字書皆無此說果如註文所¶
言則事死如事生之一句止是說事其初死者當如¶
事生既葬之後春秋祭祀皆不必有如事生之敬也¶
豈通論乎況死與亡既有始死既葬之分則生與存¶
亦當分為兩說今生存二字却皆仍舊何也又諸書¶
<pb:KR1h0032_WYG_015-13a>¶
中言人亡國亡者不可勝數孔子執伯牛之手曰亡¶
之書言有一於此未或不亡如此之類亦何嘗有関¶
既葬之意哉經言事死如事生事亡如事存亡乃死¶
之變文存乃生之變文死便是亡亡便是死生便是¶
存存便是生難容更有如此分别也¶
¶
　　忠信重祿所以勸士也○註忠信重祿謂待之誠而養¶
之厚¶
¶
　　註言待之誠盖以誠字解忠信又以忠信為人君之¶
<pb:KR1h0032_WYG_015-13b>¶
忠信也豈有君忠於臣者哉只論待之誠三字義亦¶
難通於九經中觀之身與賢親大臣羣臣庶民百工¶
逺人諸侯皆當待之以誠非獨於此一䖏當用誠也¶
然於羣下亦須分辨賢否若於邪惡之人待之以誠¶
敬養之以重祿則賢者必思退隠不可謂之勸士也¶
忠信重祿本繼上文體羣臣一節而言忠信止可說¶
在羣臣體謂體察辨認也此與孟子言國人皆曰賢¶
然後察之意同言於羣臣中審詳體察見有忠信賢¶
<pb:KR1h0032_WYG_015-14a>¶
善之實者厚其祿賜以旌顯之則士皆景慕樂於為¶
善是之謂忠信重祿所以勸士也孔子言舉直錯諸¶
枉能使枉者直舉善而教不能則勸義皆相類¶
¶
　　成己仁也成物知也○註仁者體之存知者用之𤼵¶
註與經文意不相對又不知說體為何者之體用為何¶
者之用也仔細詳觀似謂體為道之體用為道之用¶
然經中實無関該道體道用之䖏存𤼵二字亦生澁¶
難看註中本要見何者為成己何者為成物成己者¶
<pb:KR1h0032_WYG_015-14b>¶
如何是仁成物者如何是知如此以解本經可也夫¶
學以明徳乃成己也教以新民乃成物也孟子引子¶
貢賛孔子之言曰學不厭智也教不倦仁也此以成¶
己為智成物為仁子思却說成己仁也成物知也二¶
說不同不容不辨盖子貢以心言子思以事言思欲¶
成己之心屬智如終日不食終夜不寢以思無益不¶
如學也者是也所行成己之務為仁如崇徳修慝克¶
己復禮者是也思欲成物之心屬仁如己欲立而立¶
<pb:KR1h0032_WYG_015-15a>¶
人己欲達而達人者是也所行成物之務為智如聖¶
人設科為教以傳道髙下淺深各随其材以授之中¶
人以上可以語上中人以下不可以語上者是也以¶
此為解則二家之說皆通矣予舊嘗有說曰成己之¶
心智也所以成己者仁也成物之心仁也所以成物¶
者智也此最簡直易言然又恐人未曉故有如許之¶
曲折也¶
¶
　　子曰吾說夏禮杞不足徴也吾學殷禮有宋存焉○註¶
<pb:KR1h0032_WYG_015-15b>¶
夏禮既不可考證殷禮雖存又非當世之法¶
¶
　　語云夏禮吾能言之杞不足徴也殷禮吾能言之宋¶
不足徴也此亦孔子之言今曰吾學殷禮有宋存焉¶
却是宋守殷禮未嘗有闕不可謂宋不足徴孔子之¶
言何其翻覆如此邪況世衰道䘮古禮皆亡夏禮既¶
無可取證於杞殷禮亦豈能獨存於宋以此推之當¶
取論語為正中庸文有傳寫之差難謂兩經俱是也¶
¶
　　上焉者雖善無徴無徴不信不信民弗從下焉者雖善¶
<pb:KR1h0032_WYG_015-16a>¶
不尊不尊不信不信民弗從○註上焉者謂時王以前¶
如夏商之禮雖善而皆不可考下焉者謂聖人在下如¶
孔子雖善於禮而不在尊位也¶
¶
　　夏禮吾能言之殷禮吾能言之殷因於夏禮所損益¶
可知也周因於殷禮所損益可知也此皆孔子之眀¶
論盖前王禮典當時皆在夏禮商禮俱有考據故孔¶
子自謂能言又云可知也然其禮之文雖在禮之實¶
皆亡如云把不足徴宋不足徴本言先王之禮乆廢¶
<pb:KR1h0032_WYG_015-16b>¶
雖其後嗣亦無可以取證之實此特傷其禮之不行¶
非謂夏商之禮皆不可考也子思必無不取聖祖之¶
言别為如此異論之理王天下有三重焉其寡過矣¶
乎此兩句本是上章結語摘屬此章非也中庸章數¶
差互者甚多他日必有能辨之者此章自上焉者以¶
下皆是通論君子之道本非專說禮之一事也試於¶
下文故君子之道本諸身徴諸庶民之十二字中仔¶
細觀之則一章之本意可見上焉下焉皆以位言在¶
<pb:KR1h0032_WYG_015-17a>¶
上之人徒有仁心仁聞而民不被其澤此之謂上焉¶
者雖善無徴也在下之人道同前聖前賢而身不在¶
其位此之謂下焉者雖善不尊也無徴不尊民不信¶
從理勢之自然也¶
¶
¶
¶
¶
<pb:KR1h0032_WYG_015-17b>¶
¶
¶
¶
¶
¶
¶
¶
¶
¶
¶
¶
¶
¶
¶
¶
¶
¶
¶
¶
　　四書辨疑卷十五¶
¶
